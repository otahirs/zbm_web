---
title: 'Sportega BZL: Lesný sprint'
date: '2026-01-11'
template: novinka
id: '20260111-204156000'
user: 'Jan Drábek'
pictures:
---
Druhý závod letošní [Sportega: Brněnské zimní ligy](https://bzl.zabiny.club/news) uspořádali žabiňáčtí dorostence pod vedením Kučiho a Vojty. [Lesný sprint](https://bzl.zabiny.club/25-26/event/lesny_sprint/) aneb sprint na Lesné a v lese byl druhý letošní závod do žebříčku.  
    Na start závodu vyrazilo přes 250 závodníků, které neodradilo krásné, ale studené zimní počasí. Také podložka nebyla jednoduchá – místy se pod čerstvě napadlým sněhem skrývaly ledové plotny. Nejednou tak bylo při běhu závodníků po odmetených chodnících slyšet cvakání hřebů.  
    S tratěmi si nejlépe poradili Jáchym Coufal s Filipem Adámkem (v kategorii H, shodný čas na sekundy), Kamča Beránková v kategorii D a Vendelín Smítal v kategorii ZV.  
    Kuči jako stavitel tratí připravil i speciální trať Expert (-H-D), kde na závodníky čekaly virtuální nepřekonatelné překážky, které by v reálném závodě musely být zamlíkované. Jedná se o zajímavou variantu pro tréninku chtivé závodníky, protože bohužel orienťák se tímto „divným“ směrem (můj osobní názor) už nedávno vydal… Co si o tom myslíte? Podělte se o zpětnou vazbu v O-RISu nebo napište na zavody@zabiny.club. Budeme rádi za vaše názory!  
    Díky Kučimu, Vojtovi a spol. za vydařený závod a těšíme se za 14 dní na Krátký den nebo na další závody Sportega BZL!  
    A také děkujeme TJ Tesle za poskytnutí krásného centra závodu, které nám na poslední chvíli vytrhlo trn z paty, když nebylo možné využít původně zamýšlené centrum.
