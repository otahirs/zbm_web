---
title: 'Sportega BZL: BURE Cup'
date: '2025-02-23'
template: novinka
id: '20250223-185226000'
user: 'Jan Drábek'
pictures:
    - name: '1740333070045_IMG_4944.JPG'
      ratio: '6'
    - name: '1740333077554_IMG_5101.JPG'
      ratio: '6'
---
Předposlední letošní Sportega BZL byl [BURE Cup](https://bzl.zabiny.club/24-25/event/bure_cup/), který se běžel v rámci Akce [Tipsport: Sportuj s námi](https://www.cus-sportujsnami.cz/events/bure-cup-2/). Bure a ostatní připravili pěkný závod v Komíně, kde byly zapeklité dlouhé volby postupů, těžké dohledávky a hlavně neustálé hlídání toho, co máme pod nohami. Zatímco dopoledne ještě nešly zapíchnout kontroly do země, tak po obědě už zem povolila a začala pekelně klouzat. (Mnozí závodníci do cíle přicházeli s pěkně hnědým pozadím. :D )  
Závodů se zúčastnilo přes 80 Žabiňáků, celkově 285 závodníků doběhlo do cíle. Na závodě pod vedením Vládi točila i ČT, tak brzo uvidíme závod i v televizi. Tak uvidíme, kdo sklouzl nejlépe a skončí v pořadu Neváhej a toč!  
V ženách vyhrála Eliška Tomanová před Maky Kaiser a Reou Coufalovou, muže opanovla Filip Adámek před Martinem Buličkou a Ondřejem Mackem. ZV vyhrála Láďa Bárta před Vendelínem Smítalem a Kamčou Beránkovou.  
Díky za krásný závod! A také originální ceny, loni si vítězové odnášeli z přehrady parník z 3D tiskárny, letos to byl tématický komín.

Nějaké fotky najdete [zde](https://eu.zonerama.com/SKBrnoZabovresky/Album/12907882).
