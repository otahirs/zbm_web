---
title: 'Oddílový přebor 2025'
date: '2025-11-10'
template: novinka
id: '20251110-104037000'
user: 'Jan Drábek'
pictures:
    - name: '1762767536107_IMG_5904.jpg'
      ratio: '6'
    - name: '1762767539541_IMG_5866.jpg'
      ratio: '6'
---
Začátek listopadu tradičně patří oddílovému přeboru – a ani letos tomu nebylo jinak. Více než stovka Žabiňáků vyrazila do Řásné u Telče, kde nás čekaly dva závody: v sobotu závod jednotlivců, který připravil Danáč, a v neděli štafety od Vojty Marka. Sobotní odpoledne pak patřilo týmové hře pod vedením Jany Smítalové a Vojty Koči.
V sobotu ukázal listopad svou hezkou tvář. I když nebylo kdovíjak teplo, sluníčko nás příjemně zahřálo a v kombinaci s oranžovým listím to byla úplná paráda. Jen ty oranžové lampiony jsou na podzim zrádné – v záplavě listí se pěkně schovají! Výsledky s Liveloxem najdete na [Orisu](https://oris.ceskyorientak.cz/Zavod?id=9527).
Odpoledne týmy plnily různé úkoly a za jejich splnění sbíraly kartičky, které se proměnily v písmenka... běhalo se a soutěžilo o sto šest! Večer proběhlo tradiční krátké zhodnocení sezóny. Kdo nebyl, může se na prezentaci podívat [zde](https://drive.google.com/file/d/1mnrfXCMh71E3H8_BloFfwxf63GqVaYGl/view?usp=sharing).
V neděli se zatáhlo a padal studený listopadový déšť. To nás ale nezastavilo – do lesa vyrazilo skoro 30 štafet. Kvůli časovému presu odjezdu běžely první dva úseky současně, takže na startu bylo 60 štafet. To byl pořádný hukot! Vše podstatné najdete na [Orisu](https://oris.ceskyorientak.cz/Zavod?id=9632).
Ondrovi hezké fotky najdete na [zonerámě](https://eu.zonerama.com/SKBrnoZabovresky/Album/14164296
).
Díky všem, kteří pomohli s organizací oddíláče, a také TJ Růžené za poskytnutí krásné vysočinské mapy bez ostružin.

