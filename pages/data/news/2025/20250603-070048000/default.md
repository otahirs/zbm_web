---
title: 'Hochkönigman 2025'
date: '2025-06-03'
template: novinka
id: '20250603-070048000'
user: 'Jan Drábek'
pictures:
    - name: '1748926988512_IMG_8888.jpg'
      ratio: '6'
    - name: '1748927037773_20250531_072150.jpg'
      ratio: '6'
---
Tento víkend jsme vyměnili mapy a kontroly za nekonečné výhledy a pořádnou dávku horské dřiny! Osm hobíků z našeho týmu vyrazilo do rakouských Alp, aby se zúčastnilo Hochkönigman Trailrunningfestivalu. Pro mnohé z nás to byla úplně nová zkušenost, něco jiného než naše obvyklé orienťácké dobrodružství.

Dva z nás se postavili na start Marathon Trail: 50 km a 3 000 metrů převýšení. Zbytek zvolil neméně výživný Panorama Trail: 34 km a 2 000 metrů převýšení. Pro většinu z nás to byla úplně první zkušenost s takhle dlouhým závodem – a šlo o pořádný test sil i odhodlání.

Měli jsme obavy už před startem. Nejdřív jestli nás vůbec pustí – podmínky byly přísné. A pak hlavně, jestli to vůbec zvládneme. Vedro, náročný horský terén, nekonečné stoupání a klesání…

Výhledy v Alpách byly dechberoucí a počasí nám přálo – celý den svítilo slunce. Během závodu jsme pořídili doslova stovky fotek, protože to byla nádhera, kam oko dohlédlo.

I když to bylo fakt velice náročné a těžké – kromě délky a kopců jsme se potýkali s horkem a náročným horským terénem. Bolelo to. Bylo to dlouhé. Ale bylo to krásné. Jsme nesmírně hrdí na to, co jsme dokázali, a už teď víme, že si to určitě někdy chceme zopakovat!

Díky všem za skvělý víkend a parádní výkony!  
Pavel Dohnal
