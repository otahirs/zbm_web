---
title: 'Tábor 2025 – Doksy, Máchovo jezero „ Po stopách Yettiho…“'
date: '2025-09-03'
template: novinka
id: '20250903-075620000'
user: 'Aleš Finstrle'
pictures:
    - name: '1756878964806_P8131767.jpg'
      ratio: '6'
    - name: '1756878964807_P8151788.jpg'
      ratio: '6'
    - name: '1756878964807_IMG_20250809_174348.jpg'
      ratio: '6'
    - name: '1756878964807_IMG_20250814_122447.jpg'
      ratio: '6'
    - name: '1756878964807_IMG_20250814_210008.jpg'
      ratio: '6'
    - name: '1756878964807_IMG_20250815_124159.jpg'
      ratio: '6'
    - name: '1756878964807_IMG_20250815_203914.jpg'
      ratio: '6'
    - name: '1756878964808_IMG_20250816_103116.jpg'
      ratio: '6'
---
Trochu se zpožděním, ale přeci....

Ve druhém srpnovém týdnu (9.–16. 8. 2025) jsme se zúčastnili tradičního letního tábora, tentokrát v Doksech u Máchova jezera. V rekreačním areálu Termit se sešlo více než 130 účastníků – od nejmladších Žabiček a Pulců přes Žáky, Dorost až po Hobby běžce a samozřejmě Trenéry.

Areál i okolí bylo ideální – bazén, hřiště, krásné terény pro tréninky, pískovcové skály. Týden byl nabitý pestrým programem: skvělé tréninky, noční závod, cyklovýlet po Máchově kraji i zasloužené osvěžení ve vodě. O energii se staraly super snídaně a taky nedaleká výborná zmrzka, které ocenili všichni bez rozdílu věku.

Celotáborová hra nás tentokrát zavedla do Himálají. Úkolem členů oddílu bylo vystoupit během jediného odpoledne na všech 14 osmitisícovek. Tento nadlidský úkol zatím dokázal pouze Yetti a proto bylo třeba ho nejprve najít a uplatit pomocí bonbónů, aby nám prozradil svoje kouzlo.

To vše se zdárně povedlo a tak vyzbrojeni nafukovacími balónky všechna lanová družstva oddílu SK Brno Žabovřesky v pátek 15.8.2025 odpoledne v teplotních podmínkách nikoliv - v mrazu -35 °C, ale v parném počasí s teplotami přes +35 °C zdolala všech 14 osmitisícových vrcholů Himalájí.

[Fotky z vydařené akce naleznete zde](https://eu.zonerama.com/SKBrnoZabovresky/Album/13723411)

Večer pak byl oddíl za bujarých oslav společně s Yettim uveden do Síně slávy a my se všichni těšíme na další ročník 2026 v České ráji…
