---
title: 'Rea a Kuči s medailí z MČR na klasice!'
date: '2025-09-14'
template: novinka
id: '20250914-192948000'
user: 'Jan Drábek'
pictures:
    - name: '1757871067950_20250914_145604.jpg'
      ratio: '6'
    - name: '1757871067953_20250914_150505.jpg'
      ratio: '6'
---
Ve valašských krpálech uspořádal místní oddíl Luhačovic pořádně náročnou klasiku. Na mapě snad nebyla jediná rovinka – jen samé vrstevnice a skrz naskrz mokrý les. Pořádně drsný terén pro podzimní vrchol sezóny.  
Pro ty, kteří se v sobotu dost nesnažili, přišlo tvrdé nedělní ráno: déšť, hromy a dokonce blesk, který odstartoval finále kategorií B a C. K tomu ještě pořádná tma v lese. Ale Áčkových finalistů se to netýkalo.  
Sobotní semifinále trochu odkrylo karty – do finále A se probojovalo 15 Žabiňáků a Žabiňaček.  
Nejlépe si s cestičkami a volbami postupů poradil Tomáš Kučera, který i přes nemoc v týdnu, doběhl na skvělém 2. místě mezi juniory!  
A (ne)překvapila Rea Coufalová, která prodala svou dobrou formu a doběhla na 3. místě v kategorii mladších dorostenek. Vybojovala tak svou první individuální medaili z mistrovství!  
V juniorkách doběhla na 5. místě Eliška Tomanová. Drama zažil Martin Bulička, jehož chybu a málem diskvalifikaci jsme sledovali online v přímém přenosu. Naštěstí si chybu uvědomil a vrátil se a orazil kontrolu na správné občerstvovačce.  
Další Tomášové v juniorech se vešli do první desítky: Urbánek skončil 8., Prášil 10.  
Mezi muži byl nejlepším Žabiňákem Daniel Hájek na 10. místě, mezi ženami pak Markéta Kaiser, která doběhla patnáctá.

Oddílové [fotky](https://eu.zonerama.com/SKBrnoZabovresky/Album/13862911) a [web závodu](https://www.ob-luhacovice.cz/poadame/mcr-klasika-2025).
