---
title: 'Na MČR na Krátké to cinkalo! Kuči s Milošem mistři 🥇!'
date: '2025-06-22'
template: novinka
id: '20250622-211751000'
user: 'Jan Drábek'
pictures:
    - name: '1750619827573_20250622_144317.jpg'
      ratio: '6'
    - name: '1750619827587_20250622_144554.jpg'
      ratio: '6'
    - name: '1750619827588_20250622_145129.jpg'
      ratio: '6'
---
A k tomu...

*   Eliška druhá 🥈
*   Cáchym třetí 🥉
*   Urboš třetí 🥉
*   Bulík čtvrtý
*   Johanka šestá
*   Kristýna osmá  
    Team Jizerky uspořádal pod rozhlednou Císařský kámen vrchol jarní sezóny: [MČR na Krátké trati](https://oris.orientacnisporty.cz/Zavod?id=8597). V sobotu čekalo 39 Žabiňáků náročné semifinále, kopce, borůvky, drsný podhorský terén a k tomu vysoká teplota. To nedělalo nejmenší problém 13 Žabiňákům, kteří si vyběhli účast v nedělním finále A.  
    V neděli přibylo ještě pár stupňů navíc, trochu se uzavřel les, borůvek snad ještě přibylo a ve 12 hodin to začalo.  
    Mezičasy jely, GPS ne, tak jsme se vydali za lepším signálem na rozhlednu Císařský kámen, kde jsme nejen online, ale i naživo mohli sledovat vzrušující souboj mezi nejlepšími juniory! A Kuči i Urboš nám udělali velkou radost. Mezitím jsme s napětím sledovali Elišku a přemýšleli, jak to dopadne, nakonec to bylo dělené druhé místo v juniorkách. Na vteřinu přesně! Bulíkovi (ve starších dorostencích) to uteklo o několik vteřin... a pak už se jen čekalo, kdy se vynoří z lesa nejlepší muži. Jak Miloš, tak Jáchym včera vyhráli své rozběhy, takže se čekalo jen na ně. První z lesa se vynořil Jáchym a zařadil se na druhé místo za Tomáše Kubelku z Pardubic. Ztráta 37 vteřin. A pak jsme s napětím čekali na Miloše. Počítali jsme vteřiny a nakonec mu to vyšlo... o 2 vteřiny doběhl na prvním místě!  
    Krásné a úspěšné zakončení jarní sezóny!  
    Gratuluji, hvězdy! 🫐💖  
    Pár zbm [fotek](https://eu.zonerama.com/SKBrnoZabovresky/Album/13453897).
