---
title: 'Sprintová mistrovství'
date: '2025-05-19'
template: novinka
id: '20250519-144509000'
user: 'Jan Zháňal'
pictures:
    - name: '1747658903465__NZ84299.jpg'
      ratio: '3'
    - name: '1747658903467__NZ84408.jpg'
      ratio: '3'
    - name: '1747658903467_202505171220-Z63_0934.jpg'
      ratio: '3'
    - name: '1747658903468_202505181308-Z63_9621.jpg'
      ratio: '3'
---
**Sprintový víkend přinesl 3 medaile!**

Česká města Buštěhrad a Benešov hostila o uplynulém víkendu nejkratší orienťácké disciplíny – sprinty. A i když u nás sprintům v tréninku nevěnujeme tolik prostoru jako lesním závodům, přivezli jsme z těchto technicky náročných tratí hned 3 cenné kovy!

Senzační – a přesto jen mírně překvapivou – bronzovou medaili vybojovala Eliška Tomanová v mapově velmi těžkém závodě. Pokud mě neklame paměť (a Oris), jde o její první individuální medaili na celostátní úrovni. Je to zároveň jasný důkaz obrovského letošního posunu do české (a v této kategorii tím pádem i světové) špičky!

Medaile se očekávala i od Tomáše Urbánka, čerstvého reprezentanta nominovaného na juniorské MS v Itálii – a Tomáš nezklamal. Vybojoval stříbro, a potvrdil tak svoji výkonnost.

Další pěkná umístění těsně pod stupni vítězů najdete v [Orisu](https://oris.orientacnisporty.cz/Vysledky?id=8223).

**Sprintové štafety: bronz a naděje do budoucna**

V neděli se oba úspěšní junioři – Eliška a Tomáš – představili i ve sprintových štafetách, kde spojili síly s dospělými běžci. Čtveřice Eliška T. – Tomáš U. – Jáchym C. – Maky K. podala vyrovnaný a velmi kvalitní výkon, díky kterému se celý závod držela v boji o vítězství. Nakonec z toho byl skvělý bronz – výsledek, který předčil očekávání a zároveň ukázal velký potenciál do budoucna.

Malou kaňkou na jinak povedeném víkendu bylo, že ze šesti našich štafet skončily hned tři diskvalifikací (2× dorost, 1× dospělí). Jak k tomu došlo, můžete podrobněji zjistit ve [výsledcích a Liveloxu](https://oris.orientacnisporty.cz/Zavod?id=8224).

Pokud jste neviděli napínavý přímý přenos ze závodů, určitě doporučujeme zhlédnout záznam na svazovém [YouTube kanálu](https://www.youtube.com/watch?v=Sc5dOpew20o&amp;ab_channel=%C4%8Cesk%C3%BDorien%C5%A5%C3%A1k).
