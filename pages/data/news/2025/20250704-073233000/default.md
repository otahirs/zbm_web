---
title: '24 hodin orienťáku'
date: '2025-07-04'
template: novinka
id: '20250704-073233000'
user: 'Jan Drábek'
pictures:
    - name: '1751607292292_20250628_194142.jpg'
      ratio: '6'
    - name: '1751607364103_IMG_4520.jpg'
      ratio: '6'
---
O víkendu jsme se zúčastnili 24hodinové štafety v Hůrce u Rokycan. Na start v 9 hodin jsme postavili dvě štafety na 24 hodin a jednu na 12 hodin. Štafeta na 12 hodin byla neúplná, pouze tříčlenná, takže holky naběhaly stejně úseků jako za 24 hodin, protože obě štafety na 24 hodin byly šestičlenné.

Taktika na obou tratích spočívala nejen v nalezení všech správných kontrol, ale také v dobrém rozložení úseků a sil. Během závodu se neustále plánovalo a špekulovalo. Bylo připraveno více než dost tratí různé délky (od 1,5 km do 9 km) a náročnosti (od easy - skoro 12, řečí dorostu green, po hard, které byly až red-xl). K tomu přibyly dva stmívací okruhy a následně stejná dávka nočních okruhů. Na výběr jich bylo dost, i když ke konci už člověk věděl, kde má čekat kontroly, takže neztrácel čas na dohledávkách. Jediné jasně dané byly první tři klasické farstované úseky. Zde byl trochu frmol, ale protože měl každý tým trochu jinou taktiku, tak se v lese vláčky netvořily. V konečném důsledku rozhodoval počet okruhů a čas.

Pořadí se často měnilo a béčko bylo dlouho před áčkem, což bylo dáno zvolenou taktikou. Až odpoledne se naše áčko dostalo před béčko. Všech 41 okruhů nakonec zvládly jen vítězné Pardubice a druhá Tesla. Naše áčko na 6. místě mělo po 23 hodinách a 21 vteřinách 36 okruhů a oražených 382 kontrol, už zbyly jen dlouhé, takže jsme dál nepokračovali. Béčko by doběhlo 34 okruhů, ale bohužel 32. okruh byl diskvalifikován, takže na konci mělo jen 33 okruhů a doběhlo 13. za 23 hodin a 52 minut. Ve finiši porazilo napůl složené družstvo ZBM + ex ZBM.

Každopádně to byl zajímavý zážitek a myslím, že někdy zkusíme Pardubicím vzít pohár pro vítěze - Putovní sovu.

Naše fotky jsou na [Zoneramě](https://eu.zonerama.com/SKBrnoZabovresky/Album/13494092) a web akce s výsledky a fotkami pořadatelů je [zde](https://24ob.cz/).
