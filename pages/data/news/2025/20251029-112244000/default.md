---
title: '(Pod)zimní prázdniny v Jeseníkách'
date: '2025-10-29'
template: novinka
id: '20251029-112244000'
user: 'Jan Drábek'
pictures:
    - name: '1761732665808_IMG_6825.jpg'
      ratio: '6'
    - name: '1761732669676_IMG_6782.jpg'
      ratio: '6'
---
Na tradiční Podzimní prázdniny v horách jsme letos vyrazili do Jeseníků. A vysoké hory ukázaly podzimné místy až zimní tvář. Ale to nás neodradilo nad pořádnými tůrami v okolí a po zemských hranicích Moravy a Slezska. Zázemí jsme našli na velice útulné chatě [TJ Tesla Brno](https://eu.zonerama.com/SKBrnoZabovresky/Photo/14093329/574886333) na Ramzové. 
První den jsme se nezalekli Vražedného potoka a Obřích kamenů a zdolali jsme poprvé Keprník. Čím víc se stoupalo, tím více nás čekalo sněhu. Takže přišlo i na koulovačku a první sněhuláky.
V neděli jsme pak vyrazili na [borůvkové knedlíky](https://eu.zonerama.com/SKBrnoZabovresky/Photo/14093329/574886165) na Paprsku. Byly výtečné! Počasí nás nešetřilo a pláštěnka se víc jak [hodila](https://eu.zonerama.com/SKBrnoZabovresky/Photo/14093329/575230804)!
V pondělí pak skupina žáků vyrazila na, spíše než výlet, tak přechod Jeseníků. Stále po [zemské hranice](https://eu.zonerama.com/SKBrnoZabovresky/Photo/14093329/575231379) jsme postupně zdolali Keprník 1423 (ve vánici s ostrým větrem, pocitově tak -10°C), Červenou horu, Červenohorské sedlo (první polévka dne) a došli jsme až na Švýcárnu (druhá polévka dne) a následně sešli kolem [Vysokého vodopádu](https://eu.zonerama.com/SKBrnoZabovresky/Photo/14093329/575232968) do Bělé. Klobouk dolů, jak všichni šlapali. Pulci zatím vyrazili z Branné do Ramzové.
A na státní svátek žáci vyrazili do Branné, kolem Pasáka, [louky](https://eu.zonerama.com/SKBrnoZabovresky/Photo/14093329/575233507) a nějakým brodění potoka došli zpět na chatu, pulci na výlet kolem železnice do Horní Lipové. 

Fotky z výletu přibývají [zde](https://eu.zonerama.com/SKBrnoZabovresky/Album/14093329).

