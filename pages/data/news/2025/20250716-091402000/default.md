---
title: 'Mistrovství Evropy Dorostu 2025 v Brně'
date: '2025-07-16'
template: novinka
id: '20250716-091402000'
user: 'Jan Drábek'
pictures:
    - name: '1752649747877_481445363_954901246752198_1321828096434257799_n.png'
      ratio: '12'
---
Po dlouhých 23 letech se v Brně opět uskuteční mezinárodní závody v orientačním běhu – a znovu u toho budou Žabiny! Po [Světovém poháru 2002](https://o-news.cz/serial-svetove-pohary-v-cesku-dil-4-2002/), který se konal na Rosničce, v centru města a u Březiny, se tento týden chystá Mistrovství Evropy dorostu 2025 ([EYOC](https://eyoc2025.cz/)).  
Závody se poběží na Sadové (část Brna, která byla v roce 2002 ještě lesem) a v lesích okolo Babic nad Svitavou. Účastní se jich přes 400 závodníků z celé Evropy – téměř ze všech zemí, včetně například Lucemburska nebo Moldavska. A nejen z Evropy! Mezi nimi budou i tři Žabiňáci: **Kristýna Finstrlová** a **Martin Bulička** v tuzemském výběru dorostu a Slovensko bude reprezentovat **Matěj Balogh**. Držíme palce!  
Součástí programu je také další kolo [GAPP Czech O-tour](https://o-tour.cz/cs/uvod/), kde startuje tisíc sto závodníků. Kapacita je již naplněna, ale pokud si chcete zaběhat, můžete využít otevřené tréninky, které pořádá Adamov v [Bukovince](https://oris.orientacnisporty.cz/Zavod?id=9467) a [Rudicích](https://oris.orientacnisporty.cz/Zavod?id=9468), nebo se zúčastnit druhé etapy – sprintu na Lesné.  
Motem EYOCu je:  
YOUR STELLAR FUTURE STARTS HERE  
Přijďte tedy zafandit novým hvězdám do arén na Kociánce nebo v Babicích nad Svitavou!
