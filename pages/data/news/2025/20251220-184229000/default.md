---
title: 'Rok 2025 končí'
date: '2025-12-20'
template: novinka
id: '20251220-184229000'
user: 'Honza Fiala'
pictures:
    - name: '1766337352302_PF2026_v7.png'
      ratio: '6'
---
Blíží se Vánoce a konec roku 2025, a tak je čas na ohlédnutí.  
Letošní rok byl dalším v řadě velmi úspěšných, jak ze strany sportovních úspěchů, tak z hlediska pořadatelského.  
Mám velikou radost, že se letos na mezinárodní scéně dařilo především našim nadějím na mistrovství Evropy dorostu a mistrovství světa juniorů - zlato vybojovali Kristýna Finstrlová, Martin Bulička a Tomáš Urbánek, Martin Bulička získal navíc ještě bronz, a umístění těsně za stupni vítězů zaznamenal Tomáš Kučera.  
Do juniorské reprezentace na příští rok patří krom zmiňovaných ještě Eliška Tomanová.

Na domácí scéně jsme zaznamenali 11 medailí, o které se zasloužili Tomáš Kučera, Miloš Nykodým, Eliška Tomanová, Tomáš Urbánek, Rea Coufalová, Jáchym COufal a Markéta Kaiser.  
Uspořádali jsme celou řadu zimních a letních brněnských lig, Krátký den, dva oblastní žebříčky, ale především historicky pořadatelsky nejnáročnější akci - Mistrovství Evropy dorostu.  
Chci ještě jednou moc poděkovat všem, kteří se do tohoto nesmírně náročného pořádání zapojili, a pomohli tak nejen zvýšit prestiž oddílu jak v českém OB, tak v zahraničí, ale také vytvořili perfektní podmínky pro zisk medailí oběma naši dorosteneckým reprezentantům.  
Obšírně se tématu MEDu budu věnovat na členské schůzi.

Do konce roku zbývá pár dnů - věřím, že s řadou z vás se budu moci pozdravit a popřát pěkné Vánoce a všechno nejlepší do roku 2026 na tradičním běhu okolo Brna, a totéž přeji touto formou i těm, kterým účast na této akci nevyjde.

Mějte pevné zdraví a ať vám to i v roce 2026 běhá alespoň tak skvěle jako letos!
