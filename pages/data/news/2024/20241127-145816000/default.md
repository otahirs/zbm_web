---
title: 'Podzimky v Broumovsku'
date: '2024-11-27'
template: novinka
id: '20241127-145816000'
user: 'Jan Drábek'
pictures:
    - name: '1732715889450_IMG_3931.jpg'
      ratio: '6'
    - name: '1732715892615_DJI_0267.jpg'
      ratio: '6'
---
(Jen s menším zpožděním.)  
Letos jsme sice na Podzimní prázdniny nevyrazili do nějakých vysokých hor, ale skály v Broumovsku rozhodně nezklamaly. Spíše příjemně překvapily!  
Vyrazili jsme v sobotu a náš první cíl byla pevnostní oblast kolem Haničky v Orlických horách. Prolezli jsme několik řopíků a nakonec se pokochali výhledy z rozhledny na Anenském vrchu. Výhledy, dalo by se říci, jen do mlhy. Cestu z kopce jsme si zrychlili kotouly po louce.  
Už za tmy jsme dorazili do Křinic, které se staly naší základnou. Zde nás čekala večeře a tradiční hry a podobně. Protože nás čekala změna času, tak někteří vyrazili v temné noci na rozhlednu Teepee, kam doběhli dřív než vyběhli. :-)  
V neděli jsme vyrazili zdolávat Broumovské stěny, kde jsme bloudili mezi vysokými skalami, kde se občas objevil výhled do údolí. Bez zabloudění jsme prošli Bludištěm, Božanovským Špičákem, Korunou i Kamennou bránou.  
V pondělí na státní svátek vyrazila rychlejší skupina na skály Podmorskie kanały, kde nás čekalo pěkné lezení, prolézání a stoupání nahoru. A pak obě skupiny prošli bludištěm Błędných Skał. Po setkání obou skupin na parkovišti jsme vyrazili relaxovat do bazénu v Kudowě Zdroji.  
V úterý jsme prozkoumávali hřeben Broumovských stěn, vyšplhali na Supí hnízdo a viděli kapli svaté Marie na Hvězdě, která stojí na úpatí srázu. Při cestě zpět jsme vyzkoušeli obří houpačku, zavěšenou vysoko na stromě.  
Středa už byla ve znamení zpáteční cesty. To ale neznamenalo, že jsme vynechali výlet. Z parkoviště v polské obci Karłów, jsme se vydali prozkoumat peklo a nebe do skalního města Szczieliniec Wielki. Ze spousty krásných vyhlídek byl vidět krásný výhled na mlhu. Kdežto v pekle, hluboko mezi skalami, místu dodávala nízká oblačnost a mrholení tu správnou atmosféru.  
Cestou domů bylo hodně zatáček, až Davidovi, který řídil dodávku, přestalo vadit bahno z bot v autě.  
[Fotky](https://eu.zonerama.com/SKBrnoZabovresky/Album/12357357).

Anička &amp; Barča &amp; Drbča
