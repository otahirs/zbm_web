---
title: 'Czech O-tour 2024'
date: '2024-10-29'
template: novinka
id: '20241029-161212000'
user: 'Jan Drábek'
pictures:
    - name: '1730214710804_464288571_570316875558545_6710533477102501061_n.jpg'
      ratio: '6'
    - name: '1730214714419_464002023_570317068891859_582484304648750492_n.jpg'
      ratio: '6'
---
Na prodloužený vikend se dvě desítky Žabiňáků vydaly na poslední část letošní Czech O-Tour do Beskyd. Počasí nám přálo, sluníčko zářilo spolu s barevným podzimním listím. V sobotu jsme si zaběhli s mapou v ruce rožnovským skanzenem. Žába byla několikrát i na bedně, jiní si spravili chuť frgály nebo vyzkoušením O-trail mezi dřevěnicemi.  
Nedělní krátká v Bílé byla kopcovitá, plná hustníků a bažinek, ale i tady byli Žabiňáci vidět. Trať svědčila hlavně Dýmovi, který přiběhl šest minut před Cáchymem a zbytek pole nechali za sebou.  
Na pondělní start jsme se nechali vyvézt lanovkou, pokochali se výhledy na Lysou horu, ale očekávaný downhill se nekonal. Pořadatelé připravili pěkné tratě kolem sjezdovky  
dolů nahoru a před doběhem do arény zase včerejší zelený protisvah s bažinkami. Opět jsme zaznamenali několik pěkných výsledků a při čekání na vyhlášení vyzkoušeli šifrovačku či Sporticus labyrint.  
Vyhlášení celkových výsledků bylo dlouhé, ale na bedně skončila Eva Hiklová (D18B), Pavel Dohnal (H35B). Dělený druhý ve Sportikus doběhu skončil Adam Jurák, který předběhl spousty mladších závodníků.  
A krásnou bramborovou medaili získaly Žabiny v soutěži klubů, kde nás předběhly jen tři pražské oddíly. Příští rok se na této krásné akci uvidíme hned ve čtyřech lokalitách, tak se taky přidejte, ať skončíme v celkovém pořadí na bedně.  
Web [závodů](https://o-tour.cz/).

Květa &amp; Pavel Dohnalovi
