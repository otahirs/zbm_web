---
title: 'Čtvrtý rok skupiny hobby za námi'
date: '2024-10-03'
template: novinka
id: '20241003-180837000'
user: 'Jan Drábek'
pictures:
    - name: '1727970948845_hobby_roky.jpg'
      ratio: '6'
---
Včera skupina Hobby završila čtvrtý rok mapových tréninků. Skončili jsme tam, kde jsme na jaře začali, tedy vlastně o kousek vedle, ale ve stejném lese. Letos jsme absolvovali 15 středečních mapových tréninků, kde byla průměrně účast něco okolo 15 hobíků. Plus mnoho hobíků chodí v úterý, ale to nemám přehled.  
Navíc v průběhu roku byly další společné Žabiňácké akce, Luf udělal náramně těžké soustředění v Portugalsku, VT Brno, v květnu v Luhačovicích, v červenci v Hradci Králové, tábor na Milovech a nakonec soustředění v Šaštíně.  
Plus Adam J. vedl v létě trailové tréninky na Hádech.  
Díky všem, co tyto akce organizovali nebo pomáhali.  
Jako ilustrační obrázek přikládám foto z předposledního tréninku. Na věk jsem se kvůli gdpr neptal, ale kdy jsme začali s orienťákem, to můžete odhadnout. :-) Tedy není skoro nikdy pozdě začít s orienťákem.  
A co dál?  
Tma už nám mapáče přerušila, ale než bude čas nočáků, tak ještě Adam slíbil připravit nějaké trailové tréninky. Tak pozorně sledujte stránky.  
A doražte na oddílový přebor!
